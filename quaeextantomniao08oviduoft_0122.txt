112 P. OVIDII VITA

sam. ld enim non evincit Statius ab utroque cl. viro in
medium prolatus, et qui solus quidem istius opinionis fun-
dus Rubenio‚ ejus assertori primo , dicitur. Ille lib. V,
Sylv. ΙΙ, haec ad Crispinum :

Sic te , clare puer , genitum sibi curia sensit,
Primaque patritia clausit vestigia Lana:

Mox Tyrios ex more sinus, tunicamque potentem
Agnovere humeri3

ubi ‚ notat Rubenius ¹, « non dubium est, per Tyrios sinus,
» praetextam puerilem 3 per [amram potentem , laticlaviam
» designari. » Crispinum autem tunc temporis nondum vi-
rilem togam sumsisse, satis ait ex iis quae sequuntur com-
pertum :

Nec saltem teneris ostrum puerile lacertis
Exuit , albentique humeros induxit amictu.

At vero ‚ ut optime regerit Ferrarius ²,-poeta postremo hoc
loco conqueritur ereptum fatis parentem , quum adhuc puer
esset Crispinus , et praetextatus ; atque ita non potuisse
interesse filii tirocinio, et togae virilis solemnitati. Proxi-
mis enim versiculis Statius cecinerat z

Nec genitor juxta : fatis namque haustus iniquis
Occidit, heu! geminam prolem sub praeside linquens.
Nec saitem , etc.

Haec igitur omnino demonstrant, Crispinum jam virilem
togam induisse3 idemque confirmant, quae sequuntur:

Quem non corrumpit pubes effrena? novaque
Libertas properata toga? etc.

Quin imo Statius, vers. 12, testatur, Crispinum tunc 16
aetatis annum egisse:
. . et octonos bis iarn tibi circuit orbes

Vita.

¹ De Re vestiar. lib. I, cap. 14.
² Analect. cap. 20.

