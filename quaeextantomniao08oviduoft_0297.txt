ET PRAEFATIONES. 287

cesseritis Senecam id totum Ovidii carmen pei-volutasse ,
edidicisse ‚ in libros suos transtulisse; ego vobis concedam
me nihilo plus sapere quam betam. Si non erit otium, aut
pigebit perlegere, istum laborem vobis demam, et inter
explicandum singillatim indicabo quid ex ovidio Seneca
sumpserit, quid subripuerit: quam astute dissimularit mu-
tuum, et quam callide commutatis verbis, ceu signis et
notis sententiarum , furtum suum occultarit. Interpellabit
hic aliquis ‚ et a me Ovidium dicet falso alienarum virtu—
tum praeconio commendari 3 quoniam eruditi viri nuper
huic carmini C. Pedonis Albinovani nomen inscripserunt.
Fateor, et valde sum admiratus3 nec adhuc intelligere potui
cur id fecerint. Veteres certe membranas , librosque ma-
nuscriptos, sicut consueverunt , ejus rei testes nullos pro—
ducunt: et , ut producerent, quis aequus praetor infirmis
et titubantibus librariorum testimoniis fidem haberet, et
secundum eorum tabulas litem daret ; ac non potius ve-
taret interdicto ne Ovidius de antiqua possessione , et velut
de avito fundo dejiceretur?.Alio confugiunt , et Ovidianum
characterem non esse, nobis persuadere conantur. Equi-
dem si versarer in meis numis ,et illi parum locupletes
essent, meam illis pecuniam citius quam istuc crederem.
Quod autem aiunt, clientem Drusorum fuisse Albinova-
num, et idcirco haec scripsisse in laudem Drusi, cujus co—
mes in Germania fuisset, et navigationem in Oceano ver-
sibus mandasset, eorum pace dixerim, frustra sunt : si-
quidem ex iis ipsis versibus, qui hodieque exstant apud
Senecam , et ex Cornelio Tacito , satis liquet, non ad hujus
Drusi, sed ad Germanici filii navigationem eos versus re·
ferri oportere. Nec melius divinant , quum hariolantur eum-
dem esse Celsum Albinovanum , scribam Tiberii Neronis ,
aequalem et familiarem Horatii. Nunquam ille fuit tam

