300 DEDICATIONES

plurimum inserviendo , cui inprimis amica est. Quod quum

similiter sibi persuasum haberet poetarum sapientissimus

Horatius , hanc de praeceptionum conditione legem tulit:
Quicquid praecipies, esto brevis, ut cito dieta

Percipiant animi dociles, teneantque fideles.
Omne supervacuum pleno de pectore manat.

Nota est plerisque omnibus Persei historia , quem adversus
Gorgonum gentem, quarum regina fuit'Medusa, bellum
gessisse , graeci scriptores memorant; sed hujus rebus gestis
fabulae quum alia admiscuerunt, tum narrationem de Me-
dusae capite saxifico , Deorum ope ab ipso amputato. Haec
fabulose adficta, quantam in summa brevitate continent
doctrinae copiam, ad vitam atque mores conferentis? si
Perseum, scilicet rationem intelligas, Medusam vero , una
cum sororibus, voluptatum illecebras, quae ratione supe-
rari solent divino adjuta auxilio : id quodaegis Minervae
innuit. cum Mercurii gladio, et Orci galea, quibus poetae
illum armavere. Quod si Gorgones, quae Dorcadas Oceani
AEthiopici insulas habitasse perhibentur, aquas ipsas in-
terpreteris maris filias , Medusam vero partem earum te-
nuiorem , ac supernatantem , Perseum denique sole'm ε non
defuturae sunt in hac ipsa fabula subjectiones ingeniosae ,
de* naturae, Deique opificis actionibus mirabilibus, vires
suas naturae impertientis. Sed ista prolixius nunc persequi,
fabularumque utilitates uberrimas excutere (quarum aliae,
teste Halicarnasseo, naturae opera ἀλληγορίαις adumbrata
continent3 aliae humanarum calamitatum consolationem
habent3 aliae terrores, animorumque perturbationes a nohis
depellunt, opinionesque evellunt parum sanas; aliae alia-
rum utilitatum causa excogitatae sunt) haec , inquam , per-
sequi atque exponere nimis esset longum. Itaque, horum
enarratione in aliud tempus rejecta ‚ venio nunc ad caeteras

