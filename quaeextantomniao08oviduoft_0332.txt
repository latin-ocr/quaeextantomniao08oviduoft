322 DEDICATIONES

patribus, ut Macrobius refert, ‘tantam plebis gratiam
adeptus, quae antea cogebatur rationem dierum petere a
principibus civitatis, ut natus ipse libertino patre, sicut
Plinius scribit. creatus sit aedilis curulis ‚ praeteritis C.¹ Pe-
tilio et Domitio, quorum patres consules fuerant3 quo
tempore ob dolorem omnis nobilitas dicitur annulos ahie--
cisse. Nec nos lateat, fastum, quum pro annali libro acci-
pitur, frequentius secundae declinationis esse 3 ut, Insta-
batque dies, qui dat nomina sustin· et ‚ Tempora si fastosque
velis evolvere mundi. Invenitur tamen et quartae apud Lu—
canum; ut, Eudoxi vincetur fastibus annus. Quod ejus'er-
rore prolatum Servius putat, qui a Prisciano merito de-
prehenditur, quum antiquiores quoque invenianturfidem
similiter protulisse; Varro : « Virtutum causa J ulii CaesariS‚
» qui fast'us correxit, mensis Julius appellatus est. » Co·
lumella : « Verum in hac ruris disciplina, sequor nunc Eu-
doxi et Metonis, antiquorumque fastus astrologorum. »
Sciendum sane ‚ Ovidium scripsisse duodecim Fastorum
libros, quorum hodie sex tantum exstant: non posteaquam
est relegatus in Pontum ‚ ut quidam adserunt, adducti in
eam opinionem his versibus , qui leguntur in quarto illius
operis libro ‚ vers. 81 :

Sulmonis gelidi, patriae, Germanice ‚ nostrae: (moenia)
Me miserum! Scythico quam procul ille solo est!

scd ante relegationem. Inscripserat enim hoc opus Au-
gusto ‚ cujus editionem illa indignissima relegationis ca-
lamitas impedivit; quod planum est horum carminum ar*
gumento ‚ quae legimus in Trist. ll, vers. 547 τ

Ne tamen omne meum credas opus esse remissum ;
Saepe dedi nostrae grandia vela rati.

