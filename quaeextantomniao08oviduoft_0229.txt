PER J. MASSON. 219

» ait, mihi fratrique meo, inter praecipuos donis adornatos
» viroS, comitari contigit. »f Suetonius itidem scribit ε
« Tiberium tn'umphantem prosecutos esse etiam legatos ,
»ι quibus triumphalia ornamenta impetrarat. »

V. Unde simul, ut hoc addamus, intelliguntur quae
Noster Messalino scribit, Epist. 11, eumdem memorans
triumphum, vers. 81-84:

Ipse (Tiberius) super currum placido spectabilis ore

Tempora Phoebea virgine nexa tulit.

Quem pia voniscum proles comitavit euntem ,

Digna parente suo, nominibusque datis , etc.
*Messalinus nempe ex illis erat legatis ‚ quibus ornamenta
triumphalia fuere data , ob res in bello Illyrico praeclare
gestas, ut nominatim Velleius ¹ de ipso testatur Messa-
lino; quique adeo Tiberium in pompa triumphali ² euntem
comitavit. Hunc ipsum honorem adhuc tangit vs. 91 et 92 :

Hunc colis , ante diem per quem decreta merenti,
Venit honoratis laurea digna comis.
Sic nimirum legit el. Nic. Heinsius, priorem versum de
Tiberio intelligens, qui Messalino lauream ante diem de-
creverit. Verum malim, quum codices varii sint, de ipso
Augusto locum intelligere , per quem , non vero per Tibe-
rium, eeu summam rerum gerentem laurea S. C. ducibus
decreta est. Idcirco sic potius istum legerem versiculum ε

Hunc colis ante Dium , per quem decreta merenti
Venit, etc.

¹ Lib. ll, cap. 112.

² Cuius vocis loco male cl. Nic. Heinsius ovantem reponendum arbi—-
tratur , quod Tiberius ob res bello Germanico gestas et ovans et curru ur-
bem ingressus est, scribente Suetonio ‚ lib. 111 , cap. 9. Atqui is hoc loco
de rebus loquitur a Tiberio gestis an. U. C. nccxzv, ac subseq. quo tem-
pore Tiberinum ovasse tradit quoque Velleius, lib. 11, cap. 96, ac Dio ,
lib. LV, pag. 549 , quod non erat confundendum cum triumpho viginti
post annis ducto, et quidem ob res Pannonicas, etc. non vero Germanicas.

