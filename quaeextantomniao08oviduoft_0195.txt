PER J.VMASSON. 185

prout deinceps ex prioribus carminibus palam siet) siqui-
dem de Romano loquens nauta, quem , ubi primum ad
Pontum adpulerit, se fore interrogaturum ait, haec sub-
jungit vers. 45-48 :
Is , precor ‚ auditos possit narrare triumphos
Caesaris, et Latio reddita vota Jovi :

Teque , rebellatrix , tandem ‚ Germania, magni
Triste caput pedibus subposuisse ducis:

quibus nonnisi Germaniae rebellionem hoc anno U. C.
DCCLXII jam adulto excitatam, qua' Varus cum exercitu
periit ¹, designare Naso potuit ; quum ab an. U. C. DCCLIX ‚
quo pax cum Marcomannis facta , ad hunc usque annum
nulla Germanorum rebellio apud Ilistoricos memoretur;
atque, Tacito ² teste , « bellum ea tempestate nullum nisi
» adversus Germanos supererat, absolvendae magis infa-
» miae ob amissum cum Quintilio Varo exercitum , quam
» cupidine proferendi imperii, etc. »

Igitur vel hinc constat, Ovidium post Varianam cladem,
nou vero ante, ut perperam cl. Nori'sius autumavit ⁵ , in
exsilium abiisse. Etenim si Noster anno U. C. DCCLXI , re-
legatus fuisset, ut doctissimus ille vir censebat, qui Naso
potuisset proximo vere illa scribere, bellumque illud Ger-
manicum, praedictam cladem subsecutum , memorare?

IV. Argumentis pro nostra sententia militantibus sic
fuse deductis, hic discutiendus superest unus aut alter
apud Nostrum locus, quem Scaliger male fuit interpre-
tatus, ac Norisius in opinionis suae tutamen advocavit.
Ovidius nimirum suam, qua deportatus est, aetatem sic
describit, ut quinquaginta tantum annos tum sibi peractos

¹ Vide Jani templ. Reser. Sect. lv, cap. viu, pag. 39¹ ‚ 4oi.
³ Annal. lib. 1 , cap. 3.

³ De cenot. Pis. pag. 201.

