324 DEDICATIONES

rem exilem, aridam ‚ conscissam, minutam et abjectam
adspernentur3 censeantque non modo non legendos poetas

esse , sed ne attingendos quidem : quum praesertim ad so-
lutae orationis uberius, ut dicitur, filum deducendum, eos
dicant nihil omnino nobis conducere, neque aliud legen-
tibus, quam meram voluptatem adferre.⁴ Quorum senten-
tiam salsam esse, semper arbitrati sumus: poetica enim⁴
disciplina ea complectitur, quae ad bellum pertinent, quae
ad consuetudines bonorum invicem et malorum, privatorum
atqne opificum. Necnon de Deo atque inferis elegantissime
tractat, ut Plato non minus scite quam vere existimavit.
Ea nos ab ineunte aetate ad vivendi rationes adducit ; ea
mores , ea adfectiones docet ; ea etiam res gerendas cum
jucunditate praecipit. Unde non immerito ingeniosissimae
illae Graeciae civitates liberos proprios in ea erudiendos non
nudae voluptatis , sed castae moderationis gratia, optimis
praeceptoribus tradiderunt. Summos· quoque oratores ve·
terum poemata, vel ad fidem causarum, vel ad ornamen-
tum eloquentiae, adsumpsisse legimus3 nam praecipue qui—
dem quum apud alios, tum apud· Ciceronem videmus ,
Accii, Pacuvii, Lucilii, Terentii, Caecilii, et aliorum in-
seri versus summa gratia et jucunditate. Adde quod oratori
a poetis in rebus spiritus , in verbis sublimitas , in adfecti-
bus motus omnis, et in personis decor petitur. Ideo Theo-
phrastus, qui divinitate loquendi nomen invenit, non sine
causa lectionem poetarum plurimum dixit oratori con-
ferre ; et Marcus Cicero, facundiae literarumque parens , in
eorum lectione requiescere illum debere existimavit. Quid
Ennius? nonne sanctos adpellabat poetas ,Ρ quod quasi Deo—
rum aliqlto dono atque munere commendati nobis esse· videamur.

